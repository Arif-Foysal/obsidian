
# Documents Checklist for e-Passport Enrollment

# পাসপোর্টের আবেদন জমা নেওয়ার ক্ষেত্রে চেকলিস্ট
Last updated: 21 October 2024

- [ ] আবেদনকারী কর্তৃক অনলাইনে আবেদনকৃত (পিডিএফ) ফরম প্রিন্টেড কপি।
- [ ] পাসপোর্টের ফি জমা প্রদানের চালান রশিদ (অফলাইন পেমেন্টের ক্ষেত্রে)।
- [ ] অনলাইন জন্ম নিবন্ধন সনদ (ইংরেজী ভার্সন) মূলকপি এবং ফটোকপি।
- [ ] জাতীয় পরিচয় পত্রের মূল ও ফটোকপি (২০ বছরের উর্ধ্বের নাগরিকদের জন্য)।
- [ ] বর্তমান ঠিকানা প্রমাণের স্বপক্ষে Job ID/Student ID/গ্যাস বিলের কপি/ বিদ্যুৎ বিলের কপি/ টেলিফোন বিলের কপি/পানির বিলের কপি যেটি প্রযোজ্য সেটার মূলকপি প্রদর্শন করা।
- [ ] দত্তক/অভিভাবকত্ব গ্রহণের ক্ষেত্রে সুরক্ষা সেবা বিভাগ, স্বরাষ্ট্র মন্ত্রণালয় হতে জারীকৃত আদেশের কপি।
- [ ] টেকনিক্যাল পেশা প্রমাণের স্বপক্ষে (ডাক্তার, ইঞ্জিনিয়ার, ড্রাইভার ইত্যাদি) টেকনিক্যাল সনদের কপি।
- [ ] রি-ইস্যু আবেদনের ক্ষেত্রে মূল পাসপোর্ট (Original Passport) এবং পাসপোর্টের ফটোকপি।
- [ ] ধূসর ব্যাকগ্রাউন্ডের 3R সাইজের ফটো (০৬ বছরের নিচে শিশুদের ক্ষেত্রে)।
- [ ] অপ্রাপ্ত বয়স্ক আবেদনকারীর ক্ষেত্রে পিতা/মাতার জাতীয় পরিচয়পত্রের কপি।
- [ ] মেডিকেল সনদ (চোখের আইরিশ, ফিঙ্গারপ্রিন্ট মিসিং হবার ক্ষেত্রে)।
- [ ] সরকারী আদেশ (GO)/অনাপত্তি সনদ (NOC)/প্রত্যয়নপত্র এর কপি যা ইস্যুকারী কর্তৃপক্ষের নিজ নিজ Website এ আপলোড থাকতে হবে। (প্রযোজ্য ক্ষেত্রে)
- [ ] PRL এর আদেশ/পেনশন বই এর কপি। (প্রযোজ্য ক্ষেত্রে)
- [ ] বৈবাহিক অবস্থার পরিবর্তন হলে বিবাহ সনদ/কাবিন নামার কপি।
- [ ] বিবাহ বিচ্ছেদ হলে বিচ্ছেদের সনদ/তালাক নামার কপি।
- [ ] হারানো পাসপোর্টের ক্ষেত্রে সাধারণ ডায়েরী (GD) এর মূল কপি।
- [ ] পূর্বের পাসপোর্ট এবং NID/BRC-তে তথ্য গড়মিল থাকলে নির্ধারিত ফরম্যাটে পূরণকৃত অঙ্গীকারনামা।
- [ ] Multiple Active পাসপোর্টের ক্ষেত্রে নির্ধারিত ফরম্যাটে পূরণকৃত অঙ্গীকারনামা।
- [ ] তথ্য সংশোধনের জন্য অপ্রাপ্তবয়স্কদের ক্ষেত্রে শিক্ষাগত সনদ (JSC/SSC/HSC/সমমান)।
- [ ] সরকারী চাকুরীজীবীদের তথ্য সংশোধনের ক্ষেত্রে NID, শিক্ষাগত সনদ ও সার্ভিস রেকর্ড অনুযায়ী অফিসের প্রত্যয়নপত্র এবং সার্ভিস রেকর্ডের ফটোকপি।
- [ ] দ্বৈত নাগরিকত্বের ক্ষেত্রে স্বরাষ্ট্র মন্ত্রণালয়ের Dual Citizenship সনদ (প্রযোজ্য ক্ষেত্রে)।
- [ ] অপ্রাপ্ত বয়স্কদের ক্ষেত্রে পিতা-মাতার অনুমতিপত্র এবং পিতা-মাতার উভয় বা যেকোন একজন উপস্থিত থাকা।
